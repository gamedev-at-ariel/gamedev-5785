<div dir='rtl' lang='he'>

למי הקורס לא מתאים
==================

סטודנטים יקרים,

אני שמח מאד שנרשמתם לקורס פיתוח משחקי מחשב.
עם זאת, חשוב לי לציין שהקורס לא מתאים לכולם.

א. הקורס לא מתאים לסטודנטים שהסמסטר שלהם עמוס במיוחד בעבודה או קורסים אחרים.
הקורס הזה מכוון גבוה ושואף להשיג שתי מטרות במקביל: 
 מצד אחד, לתת לכם ידע נרחב על כל תהליך העיצוב והפיתוח של משחק מחשב;
מצד שני, להדריך אתכם לפתח משחק מחשב מקורי משלכם.
כדי להגיע לזה צריך לעבוד, והרבה.
כמעט בכל שבוע יהיו שתי מטלות - אחת רגילה וקשורה לנושא ההרצאה הקודמת,
והשניה "מתגלגלת" וקשורה למשחק המקורי שתפתחו.
חלק מהמטלות דורשות לימוד עצמי משמעותי:
בהרצאות נלמד את מושגי היסוד, אבל כדי לפתח את המשחק המקורי שלכם תצטרכו ללמוד הרבה בעצמכם.
כל מטלה דורשת בממוצע 4-5 שעות, סה"כ 8-10 שעות עבודה בשבוע. 

ב. הקורס לא מתאים לסטודנטים החושבים (בטעות) שהעיקר באוניברסיטה זה לקבל ציונים גבוהים.
הקורס הזה לא רק מלמד פיתוח משחקים - הוא בעצמו משחק,
וחלק מהציון נקבע ע"פ תחרויות;
[ראו כאן הסבר מפורט על חישוב הנקודות](grade-rules.md).
בתחרות, כידוע, לא כולם מנצחים.

אז אם אתם מאד עסוקים, וחוששים לקבל ציון נמוך שיפגע לכם בממוצע - הקורס כנראה לא בשבילכם.

מצד שני, אם יש לכם הרבה זמן להשקיע, או שאתם באים רק ללמוד וליצור ולא אכפת לכם מהציון - ברוכים הבאים!

</div>
